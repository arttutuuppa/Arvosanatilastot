Tässä tehtävässä toteutetaan ohjelma kurssipistetilastojen tulostamiseen. Ohjelmalle syötetään pisteitä (kokonaislukuja nollasta sataan), ja ohjelma tulostaa niiden perusteella arvosanoihin liittyviä tilastoja. Syötteiden lukeminen lopetetaan kun käyttäjä syöttää luvun -1. Lukuja, jotka eivät ole välillä [0-100] ei tule ottaa huomioon tilastojen laskemisessa.

Tehtävä 8.1: Pisteiden keskiarvot
Kirjoita ohjelma, joka lukee käyttäjältä kurssin yhteispisteitä kuvaavia kokonaislukuja. Luvut väliltä [0-100] ovat hyväksyttäviä ja luku -1 lopettaa syötteen. Muut luvut ovat virhesyötteitä, jotka tulee jättää huomiotta. Kun käyttäjä syöttää luvun -1, tulostetaan (1) syötettyjen yhteispisteiden keskiarvo ja (2) hyväksyttyyn arvosanaan riittävien yhteispisteiden keskiarvo.

Hyväksytyn arvosanan saa vähintään 70 kurssipisteellä. Voit olettaa, että käyttäjä kirjoittaa aina vähintään yhden välillä [0-100] olevan kokonaisluvun. Jos hyväksyttyyn arvosanaan osuvia lukuja ei ole lainkaan, tulostetaan viiva hyväksyttyjen keskiarvon kohdalle "-".

Syötä yhteispisteet, -1 lopettaa:
-42
24
42
72
80
52
-1
Pisteiden keskiarvo (kaikki): 54.0
Pisteiden keskiarvo (hyväksytyt): 76.0
Syötä yhteispisteet, -1 lopettaa:
50
51
52
-1
Pisteiden keskiarvo (kaikki): 51.0
Pisteiden keskiarvo (hyväksytyt): -
Tehtävä 8.2: Hyväksyttyjen prosenttiosuus
Täydennä edellisessä osassa toteuttamaasi ohjelmaa siten, että ohjelma tulostaa myös hyväksymisprosentin. Hyväksymisprosentti lasketaan kaavalla 100 * hyväksytyt / osallistujat.

Syötä yhteispisteet, -1 lopettaa:
50
51
52
-1
Pisteiden keskiarvo (kaikki): 51.0
Pisteiden keskiarvo (hyväksytyt): -
Hyväksymisprosentti: 0.0
Syötä yhteispisteet, -1 lopettaa:
102
-4
33
77
99
1
-1
Pisteiden keskiarvo (kaikki): 52.5
Pisteiden keskiarvo (hyväksytyt): 88.0
Hyväksymisprosentti: 50.0
Tehtävä 8.3: Arvosanajakauma
Täydennä ohjelmaa siten, että ohjelma tulostaa myös arvosanajakauman. Arvosananajakauma muodostetaan seuraavasti.

pistemäärä	arvosana
< 70	hylätty eli 0
< 76	1
< 81	2
< 86	3
< 91	4
>= 91	5
Jokainen koepistemäärä muutetaan arvosanaksi yllä olevan taulukon perusteella. Jos syötetty pistemäärä ei ole välillä [0-100], jätetään se huomiotta.

Arvosanajakauma tulostetaan tähtinä. Esim jos arvosanaan 5 oikeuttavia koepistemääriä on 1 kappale, tulostuu rivi 5: *. Jos johonkin arvosanaan oikeuttavia pistemääriä ei ole, ei yhtään tähteä tulostu, alla olevassa esimerkissä näin on mm. nelosten kohdalla.

Syötä yhteispisteet, -1 lopettaa:
102
-2
1
33
77
99
-1
Pisteiden keskiarvo (kaikki): 52.5
Pisteiden keskiarvo (hyväksytyt): 88.0
Hyväksymisprosentti: 50.0
Arvosanajakauma:
5: *
4:
3:
2: *
1:
0: **
